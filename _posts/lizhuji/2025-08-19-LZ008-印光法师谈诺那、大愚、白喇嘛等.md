---
layout:     post
title:      LZ008-印光法师谈诺那、大愚、白喇嘛等
subtitle:   
date:       2025-08-19
author:     respectBuddha
header-img: 
catalog: true
tags:
    - 书海骊珠
---

> 摘自“复谢慧霖居士书”

密宗道理，不可思议。而今之传密宗，学密宗者，各以神通为事，未免失其本旨。传者尚无真神通，学者谁得真神通。诺那来上海太平寺，言及密宗，亦以往生西方为事。而阿弥陀长寿陀罗尼，持之开囟门，即能随意长寿，或即往生，此语何可一概。勿道尔我不能，即诺那也不能随意往生。诺那言，被达赖闭之土窖，日从上钓下点稀饭以度命，以手摸其窖土，六年得穿，逃之中国。云窖中一无所有，并筷子也无一根，手摸窖穿，其苦何可胜言。况闭之窖中，则屎尿狼籍，臭秽不堪，何不于此时往生西方乎。光初闻彼言，以为其人完全不知佛法，否则当志诚持咒，祈其自出，何用手摸乎。后又闻其能为人治病，颇有效，因兹景仰者众。弟子以此事问光，光复之曰，此事理，实为的确有之，但不可谓人之均能。显荫已得密宗真传［谛闲法师之徒］，回国看其师，以其师言，汝声名甚大，当闭关，真实用三年功方可。彼学得一肚皮佛法，闻其师之言，如刀刺心，即得病，次日即往上海居士林将养，年馀而死。死时不清楚，咒也不念，佛也不念，一班居士为彼念佛。显荫显密俱通之大灌顶阿闍黎，尚如此。大愚在上海宏密宗，向之者趋之若鹜，令人一百日成佛。三层楼洋房租六七座［在金神父路，此地空房甚多，］可知其人之多。十七年下半年来，至十八年夏，北京有欲藉此以获利者，以一千多元作川费，接之北京，举国若狂，直同活佛出世。四十八日即可成佛。至下半年，已有嫌疑，声名渐减。后因欲发财者，欲得胜者，向之皆言可得，通皆失败。其人恨之切骨，从此北京天津无人理，此时正好以长寿法往生，乃回家做俗人去。足见密宗所说现身成佛等义，皆非普通人可希望之事。彼徒皆侈谈神通。数年前白喇嘛在南京，做金光明法会，时天旱，又求设坛求雨，至圆满，一滴未下。今夏班禅在杭，作时轮法会，杭比别处旱灾更大。后到上海，一伙信者，求彼祈雨亦一滴未下，且将中国之钱，买枪炮，拟运西藏，也有被强盗抢去者，也有买者作弊，得钱而逃者。彼若有真神通，何于此种事皆未能知。须知密宗要旨，在三业相应，果三业相应已久，便可从心所欲。未到心空而妄欲得者，或至著魔，此密宗一大关系也。

此信不可发表，以免暗祸，今大勇之徒，悉归而宏密矣，不可不慎。